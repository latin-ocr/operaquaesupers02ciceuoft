ORATOR 34—39. 285

genera plura sint? hac ego religione non sum ab hoc
conatu repulsus existimavique in omnibus rebus esse ali-
quid optimum, etiamsi lateret, idque ab eo posse, qui
cius rei gnarus esset, iudicari. sed quoniam plura sunt
orationum genera eaque diversa neque in unam formam
cadunt omnia3 laudationum [scriptionum] et historiarum
ct talium suasionum, qualem Isocrates fecit panegyri—
cum multique alii, qui sunt nominati sophistae, reli-
quarumque rerum formam, quac absunt a forensi conten-
tione eiusque totius generis, quod Graece ἐπιδεικτικὸν
nominatur, quod quasi ad inspiciendum delectationis causa
comparatum est, non complectar hoc tempore, non quo
neglegenda sit3 est enim illa quasi nutrix eius oratoris,
quem informare volumus et de quo molimur aliquid ex-
quisitius dicere: ab hac et verborum copia alitur et eo-
rum constructio et numerus liberiore quadam fruitur li-
centia3 datur etiam venia concinnitati sententiarum et
arguti certique et circumscripti verborum ambitus con-
ceduntur, de industriaque et non ex insidiis, sed aperte
ac palam elaboratur, ut verba verbis quasi demensa et
paria respondeant, ut crebro conferantur pugnantia com-
parenturque contraria, et ut pariter extrema terminentur
eundemque referant in cadendo sonum, quae in veritate
causarum et rarius multo facimus et certe occultius. in
Panathenaico autem Isocrates ea studiose se consecta-
tum fatetur3 non enim ad iudiciorum certamen, sed ad
voluptatem aurium scripserat. haec tractasse Thrasy-
machum Calchedonium primum et Leontinum ferunt
Gorgiam, Theodorum inde Byzantium multosque alios,
quos λογοόαιόάλους appellat in Phaedro Socrates3 quo-
rum satis arguta multa, sed ut modo primumque nasccn-
tia minuta et versiculorum similia quaedam nimiumque
depicta: quo magis sunt* Herodotus Thucydidesque mira-
biles 3 quorum aetas cum in eorum tempora, quos nomi-
navi, incidisset, longissime tamen ipsi a talibus deliciis
vel potius ineptiis afuerunt. alter enim sine ullis sale-
bris quasi sedatus amnis fluit, alter incitatior fertur et
de bellicis rebus canit etiam quodam modo bellicum3
primisque ab his, ut ait Theophrastus, historia com-
mota est, ut auderet uberius quam superiores et ornatius

37

88

39

